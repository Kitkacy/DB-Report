Sprzęt dla bazy danych
============================

Wstęp
-------------------------------------
System zarządzania bazami danych (DBMS) jest bardzo ważnym elementem większości nowoczesnych aplikacji i usług. Dwa popularne systemy DBMS to SQLite i PostgreSQL. PostgreSQL jest potężnym systemem zarządzania relacyjnymi bazami danych obiektowymi oraz oferuje wiele zaawansowanych funkcji, takich jak transakcje z pełnym wsparciem dla ACID, subzapytania, wyzwalacze, widoki i przechowywane procedury. Jest również znany ze swojej skalowalności i niezawodności, co czyni go idealnym wyborem dla dużych i złożonych systemów baz danych. SQLite z kolei to lekka baza danych SQL, która jest znana z tego, że nie wymaga skomplikowanego sprzętu ani dużych zasobów systemowych do działania. Jest to idealne rozwiązanie dla aplikacji wbudowanych, systemów operacyjnych o ograniczonych zasobach oraz dla urządzeń mobilnych.

Sprzęt dla bazy danych PostgreSQL
---------------------------------------------

Wybór odpowiedniego sprzętu dla bazy danych PostgreSQL jest istotny aby  osiągnięć optymalną wydajność i niezawodność. Postegresql wymaga odpowiedniego sprzętu aby działał optymalnie. Tworząc bazę danych za pomocą PostegreSQL powinniśmy zaopatrzyć się  w sprzęt, który będzie odpowiedni pod PostegreSQL. Poniżej przedstawiono komponenty sprzętowe, które należy wziąć pod uwagę przy konfiguracji serwera dla PostgreSQL:

Procesor (CPU):
~~~~~~~~~~~~~~~~~~~~~~~~~~~~~~~~~~~~~~~~~~~~

Procesor jest sercem każdego serwera i ma ogromne znaczenie dla wydajności bazy danych. PostgreSQL może skorzystać z wielu rdzeni, więc zaleca się wybór procesora z wieloma rdzeniami i wysoką częstotliwością taktowania. Procesory z rodziny Intel Xeon lub AMD EPYC są często wybierane do zastosowań serwerowych ze względu na ich wydajność i niezawodność.

Pamięć Operacyjna (RAM):
~~~~~~~~~~~~~~~~~~~~~~~~~~~~~~~~~~~~~~~~~~~~

Pamięć RAM jest krytycznym zasobem dla PostgreSQL, ponieważ pozwala na przechowywanie aktywnych danych i indeksów w pamięci, co znacznie przyspiesza operacje odczytu i zapisu. Zaleca się posiadanie jak największej ilości pamięci RAM, która jest dostępna dla serwera, z minimalną rekomendacją wynoszącą 16 GB dla małych baz danych, aż do 256 GB lub więcej dla dużych wdrożeń baz danych.


Przestrzeń Dyskowa (Storage):
~~~~~~~~~~~~~~~~~~~~~~~~~~~~~~~~~~~~~~~~~~~~

Wybór odpowiedniego typu i konfiguracji dysków jest istotny dla wydajności bazy danych. Dyski SSD (Solid State Drive) oferują znacznie lepszą wydajność niż tradycyjne dyski HDD, szczególnie w przypadku operacji o losowym dostępie, które są typowe dla baz danych. W przypadku dużych baz danych warto rozważyć zastosowanie rozwiązań RAID w celu zwiększenia niezawodności i wydajności.

Sieć (Networking):
~~~~~~~~~~~~~~~~~~~~~~~~~~~~~~~~~~~~~~~~~~~~

Szybka i stabilna sieć jest niezbędna do zapewnienia komunikacji między serwerem bazy danych a klientami oraz innymi serwerami w klastrze. Zaleca się użycie przynajmniej gigabitowych interfejsów sieciowych, a w przypadku większych wdrożeń rozważenie 10 gigabitowych lub szybszych rozwiązań.

Zasilanie :
~~~~~~~~~~~~~~~~~~~~~~~~~~~~~~~~~~~~~~~~~~~~

Nieprzerwane zasilanie jest bardzo istotne dla zapewnienia ciągłości działania serwera bazy danych. Zasilacz UPS może chronić sprzęt przed skutkami nagłych przerw w dostawie prądu i pozwala na bezpieczne wyłączenie serwera w przypadku dłuższej awarii zasilania.


Chłodzenie (Cooling):
~~~~~~~~~~~~~~~~~~~~~~~~~~~~~~~~~~~~~~~~~~~~

Następną bardzo ważną sprawą przy sprzęcie dla baz danych jest adekwatne chłodzenie, aby zapewnić stabilną pracę komponentów serwera. Wysokie temperatury mogą skracać żywotność sprzętu i prowadzić do przestoju. Zaleca się stosowanie efektywnych systemów chłodzenia, szczególnie w serwerowniach z dużą liczbą urządzeń.

Baza danych PostegreSQL intensywnie korzysta z CPU, a zatem wybór procesora z wieloma rdzeniami i wysoką częstotliwości taktowania, będzie znacznie poprawiać wydajność tworzonej bazy danych. Oprócz tego warto zaopatrzyć się w odpowiednią ilość pamięci RAM, PostegreSQL przechowuje często używane dane w pamięci  ze względu na szybszy dostęp do tych danych, co oznacza, że wymaganiem tej bazy danych będzie więcej pamięci RAM.  Przechowywane dane znajdują się na dysku twardym, a więc czym więcej mamy pojemności dysku tym większą ilość danych możemy przechować. PostegreSQL nie jest wybredny co do rodzaju dysku, zarówno sprawdzi się dysk twardy HDD jak i SSD. Jednakże dyski SSD oferują znacznie szybsze czasy odczytu i zapisu w porównaniu do tradycyjnych dysków HDD, a to może przekładać się na szybsze zapytania i mniejsze opóźnienia.  Szybka i niezawodna sieć jest niezbędna dla baz danych PostgreSQL, szczególnie jeśli są one używane w środowiskach rozproszonych. Ważnym aspektem też jest nieprzerwane zasilanie dla utrzymania ciągłości działania bazy danych i zapobiegania utracie danych. PostgreSQL jest zaawansowanym systemem zarządzania relacyjnymi bazami danych, który wymaga odpowiedniego sprzętu do efektywnego działania. Wybór sprzętu powinien być dostosowany do specyficznych potrzeb i obciążenia, jakie przewiduje się dla bazy danych.

SQLite
-----------------------------------

SQLite to lekki system zarządzania relacyjnymi bazami danych, który jest często używany w aplikacjach mobilnych i na komputerach stacjonarnych oraz jest szeroko stosowana w różnych aplikacjach, od urządzeń mobilnych po duże systemy. Ze względu na swoją prostotę i niewielkie wymagania sprzętowe, SQLite może działać na różnych platformach z minimalnymi wymaganiami sprzętowymi. SQLite jest znany z tego, że jest wyjątkowo lekki i może działać na szerokiej gamie sprzętu. Nie wymaga dedykowanego serwera ani skomplikowanej konfiguracji, co sprawia, że jest idealny dla aplikacji o ograniczonych zasobach sprzętowych. Poniżej przedstawiono podstawowe  informacje dotyczące SQLite:

-Biblioteka SQLite może być zmniejszona do rozmiaru poniżej 300KiB, co czyni ją wyjątkowo kompaktową w porównaniu do innych systemów baz danych.

-Ma minimalne Zapotrzebowanie na Pamięć: 
SQLite może działać przy bardzo małym zużyciu pamięci stosu (stack) - około 4KiB oraz niewielkim zużyciu pamięci sterty (heap) - około 100KiB.

-Może działać bez Serwera:
SQLite nie wymaga serwera do działania. Baza danych SQLite jest zintegrowana z aplikacją, która uzyskuje dostęp do bazy danych, a aplikacje wchodzą w interakcję bezpośrednio z plikami bazy danych przechowywanymi na dysku. SQLite jest zaprojektowany tak, aby być jak najbardziej kompatybilnym z innymi silnikami baz danych SQL. Dzięki temu, programiści doświadczeni w SQL powinni znaleźć się w  dialekcie  SQLite gdyż raczej będzie intuicyjny i naturalny. SQLite może pomijać niektóre mniej znane funkcje SQL, ale jego dialekt może zawierać pewne ulepszenia, których nie znajdziemy w niektórych dokumentach standardowych.

Wymagania sprzętowe dla SQLite są dość minimalne, oczywiście im lepszy sprzęt tym lepsze można osiągnąć wydajności bazy danych. 

Urządzenia mobilne i wbudowane
Dla aplikacji mobilnych i wbudowanych, gdzie zasoby są ograniczone, SQLite jest doskonałym wyborem. Może działać na:

-Smartfonach i tabletach z systemem Android lub iOS.

-Systemach wbudowanych i IoT, takich jak Raspberry Pi czy Arduino.

-Telewizorach Smart TV i systemach rozrywkowych w samochodach.

-Komputery osobiste i serwery

SQLite może być również używany na komputerach osobistych i serwerach, gdzie zasoby nie są tak ograniczone. Może działać na:

-Komputerach z systemem operacyjnym Windows, macOS lub Linux.
-Serwerach, które mogą obsługiwać większe obciążenia i przechowywać większe bazy danych.

Chociaż SQLite może działać na różnorodnym sprzęcie, istnieją pewne optymalizacje, które można przeprowadzić, aby poprawić wydajność bazy danych. Warto jednak pomyśleć o doborze odpowiedniego sprzętu w zależności jak dużą bazę danych SQLite chce się stworzyć, warto pomyśleć o tym aby sprzęt miał odpowiednią ilość pamięci zarówno RAM jak i  przestrzeni dyskowej. Przy doborze sprzętu do tej bazy danych warto wziąć pod uwagę : 

-Pamięć RAM:
Im więcej pamięci RAM, tym lepiej, może to pomóc w przyspieszeniu operacji na bazie danych, ponieważ SQLite korzysta z pamięci do przechowywania tymczasowych tabel i buforowania danych.

-Przestrzeń dyskowa:
SQLite przechowuje całą bazę danych w jednym pliku, więc ważne jest, aby mieć wystarczającą ilość przestrzeni dyskowej, szczególnie jeśli spodziewamy się wzrostu danych. Warto zwrócić uwagę też na rodzaj dysku, dysk SSD będzie lepiej się sprawował, dzięki temu, że osiąga szybsze wyniki odczytu i zapisu. 

-Procesor:
Szybszy procesor może poprawić czas odpowiedzi bazy danych, szczególnie przy skomplikowanych zapytaniach i dużych zbiorach danych.

Przykładowe konfiguracje sprzętowe dla aplikacji mobilnych:
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Procesor: 4-rdzeniowy
RAM: 2 GB
Przestrzeń dyskowa: 32 GB
Dla aplikacji desktopowych:
Procesor: Intel Core i5 lub lepszy
RAM: 8 GB
Przestrzeń dyskowa: 256 GB SSD
Dla serwerów:
Procesor: Intel Xeon lub lepszy
RAM: 16 GB lub więcej
Przestrzeń dyskowa: 1 TB SSD lub więcej

SQLite jest niezwykle elastyczną bazą danych, która może działać na różnorodnym sprzęcie. Wybór odpowiedniego sprzętu zależy od wymagań aplikacji i oczekiwanej skali danych, ale zawsze warto zainwestować w lepszy sprzęt, aby zapewnić płynną pracę i szybką odpowiedź bazy danych.
